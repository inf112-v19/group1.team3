# Obligatorisk øvelse 2

## Del 1 - Organiser teamet

Gruppenavn: Såpebobler 
Teamleder: Håvard
Kundekontakt: Andrea

Gruppenavnet kom etter en diskusjon teamet hadde om hva vi ønsket å legge til av funksjoner i spillet. Navnet viser at vi har ambisjoner om å gjøre noe kreativt med spillet, og at vi går inn med en innstilling om å ha det gøy med prosjektet. Vi bestemte oss tidlig for å at vi ønsker å rullere på rollene som teamleder og kundekontakt slik at alle får prøvd seg.

Vi har satt opp tavle på Trello og vil bruke git for kode. Trello vil fungere som en oversikt over hva som skal gjøres, hva som er under produksjon og hva som er gjort ferdig. Har kan alle legge inn kommentarer, spørsmål og flere gjøremål. Vi vil bruke gruppetimene effektivt, og vil sette av tid på fredager dersom vi har behov for mer tid sammen.

Vi har alle erfaring med Java fra tidligere fag, men noen er mer komfortable med det enn andre. Eirik og Håvard har lagd brett før i Java i et tidligere fag. Andrea, Amanda og William har mye erfaring med gruppearbeid. Både Eirik og Håvard har stort sett hatt fag med individuelle oppgaver. Andrea har noe erfaring med Scrum og jobbing i sprints. Ettersom erfaringen med git varierer innad i gruppen har vi brukt tid på lære oss dette bedre.


## Del 2 - Oversikt over forventet produkt

Det overordnede målet for applikasjonen er å lage en digital versjon av brettspillet RoboRally. Det skal inkludere et spillebrett, brikker/roboter, ulike kort og metoder for å spille flere mot hverandre.  

En liste over krav til systemet (basert på høynivåkravene gjennomgått i forelesning):
Spillebrett, flag, vegger, bevegelsesfelt, speialrute, laser
Brikke, enkle programkort, spiller
Runde, fase 

En prioritert liste over hvilke krav dere vil ha med i første iterasjon:
I denne første obligen har vi laget:
Spillebrett
Brikke, en rød prikk som kan bevege seg tundt på brettet. 


## Del 3 - Velg og tilpass en prosess for laget

Den første tiden vil vi bruke gruppetimene til å bli bedre kjent med hverandre og prosjektet. Utenom gruppetimene vil vi sette av tid på fredager om det skulle være nødvendig. Dette vil bli avtalt i gruppetimen eller på gruppechaten i messenger. Det er denne chatten som vil fungere som kommunikasjon mellom møtene og til eventuelle spørsmål og innspill. Trello og GitHub er to andre verktøy vi vil bruke i dette prosjektet. Vi vil jobbe så effektivt som mulig når vi først er sammen og bruke denne tiden til å spørre hverandre. Terskelen for å spørre om hjelp er ekstremt lav, både når det gjeller prosjektet, koding eller annet. Ettersom medlemmer i teamet har ulike preferanser for hvordan de liker å jobbe har vi lagt opp til fleksibilitet.

I denne oppgaven har vi fokusert på egenarbeid for å bli kjent med RoboRally og systemet vi skal bruke. I de første gruppetimene har vi brukt mesteparten av tiden på å sette opp grunnmuren for hvordan vi skal arbeide i prosjektet. Etter at dette er på plass vil det bli mye enklere å fokusere på selve utviklingen av spillet. Fremover vil vi løpende fordele arbeidsoppgaver for skriving av kode og tester. 

Oppfølging av arbeid vil skje på Trello og i starten av møter. På trello vil alle kunne se hva som er gjort og hva som gjenstår av oppgaver. På starten av hvert møte vil vi ha en kort samtale om hva som har blitt gjort og eventuelle utfordringer man har møtt på.

Vi vil oppbevare koden i GitHub og lokalt. Teamet vil ha fokus på at commits skal være oversiktlige og ikke overflødige. Det kan bli aktuelt å utvide oppsettet for kodelagring etter hvert.

## Del 4 - Kode

I denne leveransen har vi brukt koden som lå i mappen vår og tilpasset den til å vise et brett med en brikke på. Vi venter med å lage tester til koden er delt opp i klasser. Dette vil gruppen arbeide med etter denne innleveringen. Koden som har blitt laget ligger i mappen Main som Main.java og RoboRally.java.

## Oppsummering

Teamet er meget fornøyd med at vi har fått på plass strukturen vi trenger for å utvikle spillet. Arbeidet i gruppetimene har vært av god kvalitet, og vi er fornøyde med at alle har brukt egen tid på å sette seg inn i spillet og systemene. Medlemmene i gruppen kommer godt overens og ser frem til å jobbe videre med prosjektet. Av utfordringer så langt kan vi nevne at det tok mer tid enn forventet å få git til å fungere for noen av oss. Gruppen har ambisjoner om å komme et godt stykke videre på kodedelen til neste oppgave. Vi føler oss trygge på at gruppen vil levere et bra produkt og er i stand til å løse utfordringer på en god måte.
